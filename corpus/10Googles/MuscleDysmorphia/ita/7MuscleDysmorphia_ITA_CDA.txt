https://www.curadisturbialimentari.it/it/disturbi-alimentari/vigoressia-o-anoressia-reversa-o-bigoressia/


ANORESSIA RIVERSA (o bigoressia o vigoressia)

L’anoressia inversa può essere identificata come una patologia di cui soffrono prevalentemente gli uomini, nonostante da alcuni anni stia aumentando l’incidenza anche nelle donne. 

Chi ne soffre presenta una “dismorfia muscolare”, ovvero una forma di dispercezione corporea contraria a quella che si verifica nell’anoressia. L’anoressia inversa viene infatti definita anche complesso di Adone, poiché il corpo viene percepito come eccessivamente esile e poco muscoloso, se continuamente confrontato ad un ideale di perfezione corporea estremo ed esasperato. 

Chi soffre di tale patologia si sottopone spesso ad esercizi fisici incessanti per accrescere i muscoli, diete iperproteiche ed abuso di sostanze dannose, come gli steroidi anabolizzanti. Inevitabilmente tali condotte determinano una compromissione totale del funzionamento dell’individuo, in termini sociali e relazionali, anche a causa dei pensieri ossessivi ed intrusivi centrati sul corpo, oltre che una compromissione della salute fisica, a causa dell’utilizzo di sostanze nocive e talvolta illegali. 
